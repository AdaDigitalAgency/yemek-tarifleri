# Çikolata Drajeki Kakaolu Kurabiye #

Basit malzemeler ile kolayca yapabileceğiniz, lezzetli bir pasta.

Afiyet olsun!

Zorluk seviyesi: ★★★★☆☆☆☆☆☆

## İçindekiler ##

- [Malzemeler](#malzemeler)
- [Alet Edavat](#alet-edavat)
- [Ön Hazırlık](#on-hazirlik)
- [Yapılışı](#yapilisi)

## Malzemeler ##

- Sıvı yağ - 0,5 su bardağı
- Tereyağ° - 125 gr
- Yumurta - 1 adet
- Pudra şekeri - 1 su bardağı
- Kakao - 1 paket (40-50 gr)
- Kabartma tozu - 1 paket
- Vanilin - 1 paket
- Un - 1,5 su bardağı
- Çikolatalı Draje°° - 2 paket

*° Margarin gibi olanlar var. 250gr'lık oluyorlar ve bu tarif için çok pratik. Direkt yarısını kullanabilirsiniz*  
*°° M&M 165 gr'lık paketler en iyi tercih olacaktır. Hem renk çeşidi çok, hem de ısıya daha dayanıklı*  

## Alet Edavat ##

- Derin bir kap
- Çırpıcı
- Patates ezici°
- Fırın
- Fırın tepsisi
- Pişirme kağıdı

*° [Şöyle](http://urun.gittigidiyor.com/ev-bahce/schafer-7010-helfer-patates-ezici-193786685) bir şey oluyor kendileri. Hamuru elinizle de yoğurabilirsiniz fakat başlarda çok bulaşıyor. Bununla ele yapışmayacak kıvama gelene kadar kolayca yoğurabilirsiniz.*

## Ön hazırlık ##

Başlamadan 15-20 dakika öne tereyağı dolaptan çıkartıp oda sıcaklığına alın. Yaparken yumuşamış olması hamurun yoğrulmasını kolaylaştıracaktır.

Pişirme kağıdını fırın tepsisini kaplayacak şekilde kesip yerleştirin.

## Yapılışı ##

Un ve kabartma tozu hariç diğer tüm malzemeleri derin bir kabın içine doldurun ve bir çırpıcı yardımı ile iyice çırpın. Üzerine unu ve kabartma tozunu ilave edin. Patates ezici ile yoğurmaya başlayın. Un ve kabartma tozu diğer malzemelere tamamen karışana kadar patates ezici ile yoğurun. Sonra elinizde biraz daha yoğurun. Hamur çok sert olduysa yumuşaması için biraz yağ ekleyebilirsiniz. Dikkat edin, ayarı fazla kaçırmayın.

Un ve kabartma tozu diğer malzemelerle tamamen karıştığında biraz da elinizle yoğurun. Amiyane tabiriyle kulak memesi kıvamında bir hamur elde edeceksiniz. Buzdolabında yarım saat dinlendirin.

Dinlenmiş hamurdan çağı 1 TL'lik demir parayı biraz geçecek büyüklükte parçalar koparın, avucunuzda yuvarlayın. İki taraftan bastırarak bir daire haline getirin. Pişirme kağıdına dizin. Biraz aralıklı dizmeye çalışın, fırında sıcağın da etkisi ile kabaracaklar, çok yakın olurlarsa kabarıp birbirlerine yapışırlar. Boşlukları doldurunca daire yerine kare şeklinde kurabiyeleriniz olur.

Tepsi kurabiye ile dolunca fırını 170°C'ye ayarlayın. Alt üst ayarında ısınmaya bırakın. Siz drajeleri kurabiyelerin üstüne yerleştirmeye başlayın. Her bir kurabiye için 4-6 arası draje kullanın. Tutması için biraz baskı uygulayın ama kurabiyenin şeklini bozacak kadar da bastırmayın.

Tüm kurabiyeleri drajeler ile kapladıktan sonra ısınmış fırına koyun. 15 dakika sonra fırından alın. Çıkarttığınızda halen yumuşak olacaklardır, merak etmeyin. Soğuduklarında kurabiye sertliğine ulaşacaklar.

Kurabiyeler soğuyunca afiyetle yiyin. Yanında süt ile iyi gider.