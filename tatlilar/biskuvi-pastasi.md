# Bisküvi Pastası #

Basit malzemeler ile kolayca yapabileceğiniz, lezzetli bir pasta.

Afiyet olsun!

Zorluk seviyesi: ★★★☆☆☆☆☆☆☆

## İçindekiler ##

- [Malzemeler](#malzemeler)
- [Alet Edavat](#alet-edavat)
- [Yapılışı](#yapilisi)

## Malzemeler ##

- Pötübör° bisküvi - 2 paket
- Hazır puding tozu - 1 paket
- Süt°°
- Kıyılmış°°° (hindistan cevizi || fındık) - 1 paket

*° Petit beurre diye yazılır pötübör diye okunur*  
*°° Puding paketinin arkasındaki tarifte belirtildiği kadar, genelde 750 ml (yaklaşık 3 su bardağı) olur*  
*°°° Kıyılmış yazmasak meyvenin kendisini kullanmaya çalışanlar olabileceğini düşündük, evet biraz abarttık*

## Alet Edavat ##

- Tencere°
- Tahta yemek kaşığı°°
- Silikon spatula°°°
- Geniş bir tabak
- Buzdolabı


*° Çelik ya da teflon tercih sebebi*  
*°° Tencere teflon ise özellikle tahta olmasına dikkat edin*  
*°°° [Şöyle](http://www.gittigidiyor.com/arama/?k=silikon+spatula) bir şey oluyor kendileri. Özellikle puding kıvamındaki şeyleri tencerelerden sıyırmak için ve sürmek birebir.*

## Yapılışı ##

Puding paketinin arkasındaki tarife göre pudinginizi hazırlayın. Aldığınız pakete göre farklılık gösterebilir fakat genelde malzemeleri karıştırtıktan sonra kaynayana kadar pişirip, kaynayınca altını kısıp, puding kıvamına gelene kadar 5-10 dakika daha pişirerek pudingi yapabilirsiniz. Vaktiniz varsa ve pudingin erken katılaşmasını istemiyoranız, ocağın altını kapattıktan sonra 8-10 dakika daha pudingi karıştırarak soğutabilirsiniz.

Puding hazır olunca tabağın üzerine 5x4 ilk sıra bisküvileri dizin. Tahta kaşığınızla tencereden aldığınız pudingi, spatula ile bisküvilerin üzerine sürerek ilk sırayı puding ile kapatın. Üzerine aynı hizaya gelecek şekilde ikinci sıra bisküvileri dizin. Bu şekilde devam ederek elinizdeki bisküviler ile tahminen beş kat çıkabileceksiniz. Son katı çıktıktan sonra bisküvilerin kenarlarını da puding ile kapatın. Spatula ile bu işlemleri oldukça kolay yapabilirsiniz. Pudinginiz arttıysa pastanın üstüne mümkün olduğunca eşit bir şekilde dağıtabilirsiniz.

Son olarak hindistan cevizi/fındık serpiştirerek soğuması için buzdolabına koyun. Soğuduktan sonra afiyetle yiyebilirsiniz.
