![Neapolitan Pizza](./neapolitan-pizza.png)

# Neapolitan Pizza

İtalyan pizza geleneğinden gelen, uzun mayalanma süresiyle lezzetli ve yumuşak hamura sahip pizza tarifi.

Zorluk seviyesi: ★★★★★★☆☆☆☆

## İçindekiler

- [Malzemeler](#malzemeler)
- [Alet Edavat](#alet-edavat)
- [Ön Hazırlık](#Ön-hazırlık)
- [Yapılışı](#yapılışı)

## Malzemeler

### Hamur için

- 00 numara un° - 3 su bardağı
- Instant maya - 1/4 çay kaşığı
- Tuz - 1+1/4 çay kaşığı
- Ilık su - 1 su bardağı

*° İtalyan pizza unu, ince öğütülmüş una verilen isim. Bulamazsanız normal un da kullanılabilir*

### Pizza için

- Mısır unu - Hamuru açarken kullanmak için
- Pizza sosu - İsteğe göre
- Malzemeler - İsteğe göre (mozzarella peyniri, fesleğen, salam vb.)
- Sızma zeytinyağı - İsteğe bağlı

## Alet Edavat

- Büyük bir karıştırma kabı
- Tahta kaşık
- Hamur spatulası veya keskin bıçak
- Mutfak havlusu
- Fırın
- Fırın tepsisi
- Pişirme kağıdı

## Ön Hazırlık

### Bir gün öncesi

Bu tarif 12-18 saat mayalanma süresi gerektiriyor. Süre uzadıkça lezzet artıyor. Dolayısıyla bir gün önceden, ertesi gün pişirmeyi hedeflediğiniz saate göre hamuru hazırlayacağınız zamanı seçmek önemli.

Büyük bir karıştırma kabında, 00 numara unu, instant mayayı ve tuzu çırpın. Ilık suyu ekleyin ve tahta bir kaşıkla karıştırarak, dağınık bir hamur oluşana ve kuru un parçaları kalmayana kadar karıştırın.

Kabı örtün ve oda sıcaklığında 12 ila 18 saat mayalanmaya bırakın.

### Pişirme günü

Ellerinizi ve çalışma yüzeyini unlayın. Hamuru kabın içinden çıkararak unlanmış yüzeye alın. Hamuru, daha büyük veya kalın hamurlu pizzalar için ikiye, daha küçük veya ince hamurlu pizzalar için üç parçaya ayırmak üzere bir hamur spatulası veya keskin bir bıçak kullanın. 

Her hamur parçasını yoğurarak top şeklinde yuvarlayın. Dikişli kısımları alta gelecek şekilde tezgahın üzerinde yerleştirip üzerini açık bırakarak en az 30 dakika dinlendirin. Veya nemli bir mutfak havlusuyla örtüp en fazla 2 saat dinlenmeye bırakın.

## Yapılışı

1. Hamur dinlenirken, fırınınızı 260°C sıcaklığa kadar önden ısıtın.
2. Hamuru açacağınız temiz ve düz bir yüzeye irmik serpiştirin.
3. Hamur toplarından birini irmik üzerine koyun ve üstten bastırarak ilk daire şeklini verin.
4. Parmak uçlarınız ile hamurun ortasından dışa doğru hafifçe bastırarak genişletin.
5. Ellerinizin avuç içiyle, hamuru merkezden dışa doğru iterek kaba bir daire şekli verin. Hamuru daha fazla yaymak için kenarlarından çekip esnetebilirsiniz. Hamur tezgaha yapışıyorsa, biraz daha irmik serpin.
6. Çıtır kenarları oluşturmak için, hamurun kenarlarını ortasından biraz daha kalın bırakın.
7. İsterseniz hamurun kenarlarını sızma zeytinyağı ile hafifçe gezebilirsiniz. 
8. Sevdiğiniz sosu ve malzemeleri ekleyip fırına verin.
9. Fırın sıcaklığını 250°C'ye düşürün, 9 ila 12 dakika veya hamurun kenarları altın rengi kahverengi olana ve peynir kabarcıklanmaya başlayana kadar pişirin.
10. Fırından alıp sıcak servis yapın.

Afiyet olsun!
