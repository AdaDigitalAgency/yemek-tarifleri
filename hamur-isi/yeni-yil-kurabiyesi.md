![Yeni Yıl Kurabiyesi](./yeni-yil-kurabiyesi.png)

# Yeni Yıl Kurabiyesi

Tarçın ve zencefil aromalı, pekmezli kurabiye tarifi. Kıtır veya yumuşak kıvamda yapılabilir.

Zorluk seviyesi: ★★★☆☆☆☆☆☆☆

## İçindekiler

- [Malzemeler](#malzemeler)
- [Alet Edavat](#alet-edavat)
- [Yapılışı](#yapılışı)

## Malzemeler

- Oda sıcaklığında tereyağı - 125~150 gr
- Yumurta - 1 adet, sadece sarısı
- Vanilin - 1 paket
- Kabartma tozu - 1 paket
- Pudra şekeri - 1 su bardağı
- Pekmez - Yarım çay bardağı
- Tarçın - 1 dolu tatlı kaşığı
- Zencefil - 1 çay kaşığı
- Un - 2,5-3 bardak

## Alet Edavat

- Karıştırma kabı
- Spatula
- Merdane
- Yağlı kağıt - 2 adet
- Kurabiye kalıbı
- Fırın tepsisi
- Fırın

## Yapılışı

1. Un hariç tüm malzemeleri bir kapta karıştırın. (Spatula ile rahat oluyor.)
2. 2 bardak un ekleyin ve unu iyice yedirin.
3. Yarım bardak daha un ekleyin. Ele yapışmayan yumuşak bir hamur kıvamına gelmesi lazım. Eğer fazla cıvıksa, yağ kendini çok salıyorsa, biraz daha un ekleyin ama toplamda 3 bardağı geçmeyin.
4. Hamur hazır olduktan sonra iki tane yağlı kağıt arasında hamuru merdane ile inceltin.
5. Kurabiye kalıbı ile istediğiniz şekillerde kesin, tepsiye dizin.
6. Fırını 170 dereceye ısıtın.
7. Isındıktan sonra tepsiyi fırına verin. 10~15 dakikada pişecektir. Fazla tutmayın, kararıyor. Açık renk olması için 10. dakikadan itibaren takip edin.
8. Fırından çıktıktan sonra soğumaya bırakın, soğudukça kıtırlaşacak.

**İpucu:** Kıtır kurabiye seviyorsanız hamuru ince açın. İçi biraz daha yumuşak olsun istiyorsanız da kalın hamur, kalın kalıp kullanın.

Afiyet olsun!
